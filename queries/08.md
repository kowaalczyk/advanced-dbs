# Zadanie 08

Rozwiązanie korzysta z tego samego grafu (materialized view listy krawędzi) co zadanie 07,
jednak kluczowa część logiki została zaimplementowana w skrypcie pythona.

Decyzja ta została wymuszona przez brak pamięci na mojej maszynie i niedostępność bazy na students w niedzielę po południu.
Zamiast jednego zapytania sql, które rekurencyjnie chodziłoby po wszystkich spójnych składowych, postanowiłem
napisać zapytanie parametryzowane początkowym wierzchołkiem. Następnie to zapytanie wywołuję w skrypcie `graph_components.py`
dla każdego z wierzchołków, jednocześnie pamiętając listę już odwiedzonych wierzchołków w pamięci, tak aby nigdy nie
wywołać zapytania na wierzchołku z już odwiedzonej składowej.

Zapytanie przeszukujące graf korzysta z konstrukcji `WITH RECURSIVE`, jest jednak trochę bardziej skomplikowane niż
przykłady które znalazłem w internecie - wynika to z faktu, że w liście krawędzi każdą krawędź przechowuję tylko raz,
pomimo faktu że graf jest nieskierowany. Muszę więc rozważać oba przypadki (krawędź a--b może być zapisana jako krotka (a,b) lub (b,a)),
to skomplikowanie zapytania jednak pozwala zredukować pamięć używaną przez listę krawędzi.

Niestety jednak nie byłem w stanie zoptymalizować zapytania tak aby działało na moim laptopie, a przez niedzielne popołudnie
połączenie się z bazą na students było problematyczne (błąd o osiągnięciu maksymalnej liczby procesów). Chętnie doprowadzę to 
rozwiązanie do lepszej postaci w nadchodzącym tygodniu, kiedy będę w stanie je już testować.
